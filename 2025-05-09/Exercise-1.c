Per una riunione del G20 vengono accreditati gli assaggiatori associati agli ospiti governativi. Per ciascun assaggiatore si devono gestire le seguenti informazioni:

 

Codice (max 7 caratteri)

Delegazione (codice che identifica la nazionalità della delegazione: max 5 caratteri)

Codice del delegato a cui è associato (max 7 caratteri)

Data ultimo assaggio

Numero di assaggi effettuati

Ricovero (S/N)

 

Si deve prevedere un menù ripetibile con le seguenti opzioni:

 

    Inserimento di un nuovo assaggiatore                                                                    
    Cancellazione di un assaggiatore                                                                            
    Gestione assaggio                                                                            
    Assaggiatori per delegazione                                                                                  
    Statistiche                                                                                                    
    Fine

 

La prima richiesta prevede di inserire i dati di un nuovo assaggiatore, chiedendo all'utente le sole informazioni necessarie.

Il secondo punto prevede la cancellazione di un assaggiatore perché non più disponibile. Si riceve il codice dell’assaggiatore e si devono visualizzare il codice della delegazione di appartenenza ed il numero di assaggi eseguiti.

Il terzo punto prevede di gestire l’aggiornamento del numero di assaggi eseguiti incrementando di uno il campo ed inserendo la nuova data.

La quarta richiesta prevede di costruire un vettore che contenga i codici ed il numero di assaggi effettuati dagli assaggiatori di una delegazione di cui viene fornito il codice; si deve poi visualizzare tale vettore e visualizzare quanti ricoveri sono stati effettuati nella delegazione.

La quinta richiesta prevede di calcolare la media degli assaggi effettuati rispetto agli assaggiatori e la percentuale di ricoveri effettuati rispetto al numero di assaggi effettuati; si deve inoltre visualizzare il numero di assaggiatori associati ad un ospite di cui viene dato il codice.

Si preveda che le informazioni siano già presenti in memoria e che sia stata impostata la variabile N con il numero di assaggiatori fino ad oggi inseriti. In assenza di specifiche si effettuino le ipotesi necessarie.

Si richiede l’impostazione di un programma in C scritto in base alle regole della programmazione strutturata, utilizzando, dove possibile, per la ricerca il metodo dicotomico e per l'ordinamento l'algoritmo bubblesort. 

Si impostino almeno 3 con il return e 3 con il passaggio parametri per indirizzo. Si devono escludere i vettori nel conteggio del passaggio parametri per indirizzo.